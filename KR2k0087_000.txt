# -*- mode: mandoku-view -*-
#+TITLE: 桂勝
#+DATE: 2019-03-29 20:57:45.899396
#+PROPERTY: ID KR2k0087
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR2k0087_WYG_000-1a>¶
　　欽定四庫全書　　　　史部十一¶
¶
　　桂勝　　　　　　　　地理𩔖六(山水之屬)¶
¶
　　提要¶
¶
　　(臣)等謹案桂勝四巻桂故八巻明張鳴鳯撰¶
鳴鳯有西遷注已著録是二書並成於萬厯¶
巳丑桂勝序題七月朔桂故序題五月六日¶
劉繼文序稱前十六巻為桂勝志桂槩也後¶
八巻為桂故志故實也鳴鳳桂勝自序亦稱¶
<pb:KR2k0087_WYG_000-1b>¶
外桂故八巻用輔以行桂故自序稱余志桂¶
勝竊迹前事云云則二書相因而作實一書¶
也今以其巻帙煩碎文義㫁缺併桂勝為四¶
巻而桂故則仍其舊按桂勝以山水標目各¶
引證諸書叙述於前即以厯代詩文附本條¶
下而於石刻題石之𩔖捜採尤詳又隨事附¶
以考證多所訂正董斯張吳興備志朱彛尊¶
日下舊聞即全仿其體例於地志之中最為¶
<pb:KR2k0087_WYG_000-2a>¶
典雅桂故分郡國官名先政先獻游寓襍志¶
六門郡國考厯代沿革詳列史志辨今之桂¶
林非古之桂林官名則臚舉厯代之制盖疆¶
域明則先獻有所斷限職制明則先政有所¶
徴騐乃不至如他志書人物名宦附㑹牽合¶
故以冠於首其先政先獻人各為傳大抵鎔¶
鑄舊文剪裁蔓語務取其有闗是土而不濫¶
涉其生平又多採金石之文不盡取諸史籍¶
<pb:KR2k0087_WYG_000-2b>¶
故其詞簡而不支博而有據其㳺寓雜志亦¶
多據題名碑碣姓名年月厯厯可稽在明代¶
輿記之中於康海武功志韓邦靖朝邑志外¶
自為别調可以鼎立而三他家莫之逮也二¶
書所載皆止於南宋盖年逺者易湮時近者¶
易濫詳人所畧畧人所詳其書乃博贍而有¶
體是又鳴鳯創例之㣲意歟乾隆四十六年¶
十二月恭校上¶
¶
<pb:KR2k0087_WYG_000-3a>¶
　　總纂官(臣)紀昀(臣)陸錫熊(臣)孫士毅¶
¶
　　總　校　官(臣)陸　費　墀¶
¶
¶
¶
¶
¶
¶
<pb:KR2k0087_WYG_000-3b>¶
¶
¶
¶
¶
¶
¶
¶
¶
¶
<pb:KR2k0087_WYG_000-4a>¶
　　桂勝序¶
¶
　　粤自神禹鑄鼎象九州凡㝢内山川載在職方者葢詳¶
矣哉然其大者固按牒可攷若阻逺幽窅或闚眺所未¶
及即書不具載載不加詳而山川之勝槩與夫徃哲之¶
芳蹟徃徃㡬于垔㓕希縱方外者恒三竊嘆云余不佞¶
性耽幽癖每見一泉一石輒戀戀不能舍去殆自㓜已¶
然比筮仕雲江躬繫簿書不遑逰覽即青原之勝未遂¶
登臨迄今不無悵想後繇省垣出參浙藩總儲務公署¶
<pb:KR2k0087_WYG_000-4b>¶
即倚吳山下時邀客飛觴得快心于十景之巔尋遷右¶
轄入閩則與武夷君為莫逆凡三徜徉扵九曲迨致江¶
右政歸偕同年王敬美遨逰匡廬尋鹿洞天池之勝再¶
信而行自是得反初服囘思㝢内奇觀浙曰吳山閩曰¶
武夷楚曰匡廬景勝甲天下余宦轍所經具得託足逖¶
覽而其間峙者流者幽者怪者收填胷次庶㡬乎夙願¶
可償既歸田暇豫闢百畝之園為頥庸之所邑故多奇¶
石手自掄選平地為山隨意區畫名曰巻石小境盤桓¶
<pb:KR2k0087_WYG_000-5a>¶
終日自適其天容與將九載偶扵夣寐中神逰攀岩陟¶
巘非生平所覩又或夣有餽奇石盈&KR1161;堪賞既寤直以¶
夣視之未幾奉詔起西川捫參厯井鳥道天梯厯經艱¶
險及入粤見風洞華景諸巖佳勝寰中罕儷又靖藩諸¶
王孫間以奇石相遺恍若徃日夣中景象因公餘周覽¶
桂林之勝陟降巒巖遡洄洲嶼靡匪奇遘其勝以山計¶
者曰獨秀曰灕曰雉曰南溪曰伏波之𩔖凡十有八以¶
川計者曰灕江曰陽江曰南溪曰弹丸曰訾家洲之𩔖¶
<pb:KR2k0087_WYG_000-5b>¶
不一而足且磨崖鑱字皆古名人詩賦其上每臨眺間¶
則簇峯澄練與目謀松笙澗瀬與耳謀而詩篆之幽麗¶
奇絶者又與心謀色色象象總命曰山川之勝而叢聚¶
于桂林即吳山武夷匡廬當不少譲顧彼三勝者炳炳¶
圗志中而桂獨無有竊為山靈怏怏因别駕張君羽王¶
素稱博雅且世居灕山下為山川主人與余有舊誼相¶
過遂以志屬焉君遜謝不能因諷以有勝如此不如無¶
有之語又請為君供副墨之需而藩使管君世臣徐君¶
<pb:KR2k0087_WYG_000-6a>¶
君羽復從㬰焉君扵是旁捜博採援古質今凢諸山之¶
㠝岏諸川之邈絶及數百年之古文遺事郡國政績文¶
獻流寓彚摩編成帙凢二十有四巻前十六巻為桂勝¶
志勝槩也後八卷為桂故志故實也二志作而山川之¶
幽僻古蹟之幾于沉晦者至是悉顯直與吳山武夷匡¶
廬諸志相彪炳俾宦逰兹土者得按圗攬勝則勝與志¶
合見與聞合幽懐益暢而詠賦益増即未涉足于桂者¶
亦展巻瞭然如指諸掌而山川藉是永有聞于四方矣¶
<pb:KR2k0087_WYG_000-6b>¶
張君之功甚偉而不佞之幽癖及夣所感徴庶不孤哉¶
庶不孤哉是可為桂之山川賀矣余因命臨桂何令太¶
庚授之剞劂氏以廣其傳云峕萬厯庚寅孟春之吉欽¶
差總督兩廣軍務兼理糧餉帶管鹽法兼廵撫廣東地¶
方兵部右侍郎兼都察院右僉都御史中都節齋劉繼¶
文撰¶
¶
　　右司馬兼中丞兩廣督府靈璧劉公去嵗冬初東下装¶
嚴過故吏張子語之曰自不穀有事於四方見所在一¶
<pb:KR2k0087_WYG_000-7a>¶
泉一石粗足寓目其人莫不有志記用表厥勝乃雲峰¶
煙溆叅錯如繡如子桂者顧反獨無有勝如此不如無¶
有子山中人盍圖諸語訖驚起謝不能具白今南都大¶
司馬連江吳公按浙侍御華容蔡公先後見屬一如今¶
指皆固謝已之公咲謂曰子云不能惡乎在對曰地勝¶
固爾抑人也殊勝桂雖乏人擁朱輪乘獨軺迭徃迭來¶
豈乏四方之英儁乎撫有山川以其餘閒或陟在巘或¶
降在原亦或汎川溯洄洲嶼或撫景以興詠或紀逰以¶
<pb:KR2k0087_WYG_000-7b>¶
見名山川藉之故永有聞此豈非殊勝耶不此志記焉¶
得勝公曰然又曰日不穀家居嘗夣入山睹山四壁徧¶
有題刻子今言與夣合顧曰不能得無慮抄榻不給故¶
耶不穀是任慎勿讓明日公果遣麾下四出蒐致比臨¶
發授意藩使鄞管公為過申命更選抄者俾益具録既¶
又以一人領衆山不勝其書檄縣行視亟議以濟居無¶
何叅藩雲間徐公以代行藩事至陸續抄榻十得六七¶
書亦草具四五叅藩公聞之以暑著書時枉勞苦又屬¶
<pb:KR2k0087_WYG_000-8a>¶
縣以增廣未備縣令南海何君奉檄唯謹選諸生稽古¶
者挾搨工與俱廪從優厚於是峥嶸之杪&KR2398;絶之濱人¶
争猿攀鳥集齎楮墨以徃數百年之古文遺事出布人¶
間張子既幸驟得未睹又辱公近檄府給以筆札叅藩¶
公間日趣取草親為校定府丞吕君與諸大夫亦間過¶
視雖則不敏敢不厲志況前被公激發以有勝如此不¶
如無有之語哉書凡十六巻因名桂勝所為巻第以先¶
奉公授獨秀諸搨本家灕山下日就手寫所得次之餘¶
<pb:KR2k0087_WYG_000-8b>¶
悉按抄搨至者之先後以為巻第外桂故八巻用輔以¶
行其意亦具桂故序中萬厯已丑秋七月朔灕山人張¶
鳴鳳序¶
¶
¶
¶
¶
¶
