# -*- mode: mandoku-view -*-
#+TITLE: 桂勝
#+DATE: 2019-03-29 20:57:45.969913
#+PROPERTY: ID KR2k0087
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 7
<pb:KR2k0087_WYG_007-1a>¶
　　欽定四庫全書¶
¶
　　桂故巻三　　　　　　　明　張鳴鳯　撰¶
¶
　　先政上¶
¶
　　記事之書國史而下則有外志如汝南三輔華陽諸書¶
皆州郡之所采輯郡縣之所甄列大者侯牧次則令長¶
其頒示科條與夫治迹著在境内者罔不藉記雖年代¶
荐更而伊人如在近可述其善政逺可咏其流風不以¶
異姓滅彼名籍如齊起太公上泝蒲姑歴逄伯陵至於¶
<pb:KR2k0087_WYG_007-1b>¶
季萴卒推本爽鳩氏歴歴有㨿晏子故博物君子不有¶
典籍藏在舊府何由黙識而取辦立譚哉两漢令相史¶
蓋闕録追尋末從良可惜也故本諸史及他書與名勒¶
諸山者或摭其本傳或循其遺詠㣲以数語畧存風槩¶
為諸先政傳叅佐從事亦頗豫焉乃任華楊衡李商隠¶
数君子其迹若類覉游其名實在桂府且於時府主得¶
自辟選諸君例沾奉廪故不敢附之游寓¶
¶
　　張九齡字子夀曲江人自洪州都督徙桂州兼嶺南按¶
<pb:KR2k0087_WYG_007-2a>¶
察選補使謁虞山舜廟有文其詩則廵按自灕水南行¶
者甚稱山川之佳至云目因詭容逆心與清暉滌驚嘆¶
其勝如此劉禹錫乃謂九齡為始安有瘴癘之嘆非也¶
禹錫蓋因九齡當國時曽建言宜峻遷客之防禹錫屡¶
經謫外又久不得量移内地故追憾九齡且云無後况¶
不安瘴癘乎¶
¶
　　李昌巙大歴間以御史中丞桂州刺史兼桂管觀察防¶
禦使有討西原賊潘長安功吏士為刻平蠻頌鎮南山¶
<pb:KR2k0087_WYG_007-2b>¶
下又嘗修飾舜祠祠後虞山亦有碑其時韓雲卿以文¶
韓秀實以書李陽氷以篆知名當世二刻皆三人所為¶
獨秀山又有監察御史裏行鄭叔齊為昌巙作新開石¶
巖記中言昌巙即山建學大興弦誦昌巙於桂盖多可¶
稱者尋以荆南節度使討梁崇義任華於桂稱昌巙忠¶
義特達有文武才畧或者謂之實録¶
¶
　　任華其詩尚竒如贈李翰林杜拾遺两詩古無其體在¶
桂送祖評事赴黔府序云出餞何許舜亭峩峩凭檻窺¶
<pb:KR2k0087_WYG_007-3a>¶
鼋鼉之窟酹酒滴魚龍之背及序送宗判官歸&KR0632;䑓又¶
云二三子出餞於野霜天如掃低向朱巖加以尖山萬¶
重平地卓立黒是鐡色鋭如筆鋒復有陽江桂江畧軍¶
城而南走噴入滄海横浸三山則中朝羣公豈知遐荒¶
之外有如是山水山水既爾人亦其然華是時為昌巙¶
府中叅佐同時有蘇侍御澣武功人佐前御史中丞張¶
公為判官¶
¶
　　戎昱荆南人登進士第衞伯玉鎮荆南辟為從事後復¶
<pb:KR2k0087_WYG_007-3b>¶
應桂府之辟有登西山上陸大夫詩又两有李大夫詩¶
陸失其名李則昌巙然於李深感其恩亦足以徴昌巙¶
之能容士昱後官辰䖍二州刾史¶
¶
　　孟簡字幾道德州平昌人簡工詩尚節義以善交聞所¶
知既歿多䘏其家一時名士栁宗元韓愈諸人皆樂與¶
之逰晚節燥競佞佛最甚頗為時所誚獨秀山曽有題¶
名但稱刑部員外郎疑是時或倅桂州云¶
¶
　　馬總字㑹元其家廟碑云以御史中丞都䕶日南以國¶
<pb:KR2k0087_WYG_007-4a>¶
子祭酒觀察桂州史稱其都䕶安南亷靖不撓用儒術¶
教其俗政事嘉美獠夷安之後從桂入為刑部侍郎官¶
終戸部尚書總喜讀書雖視吏事書不去前即所輯意¶
林其涉獵亦頗衆矣疊綵山有安南桂管宣慰使馬日¶
温送馬祭酒刻日温無所考馬祭酒者必總也¶
¶
　　栁宗元字子厚其先河東人文名爵位詳具唐書中其¶
自永州司馬為栁州刺史曽一至桂有桂州城北望秦¶
驛手開竹逕至釣磯留待徐容州詩曰幽逕為誰開美¶
<pb:KR2k0087_WYG_007-4b>¶
人城北来王程儻餘暇一上子陵䑓又為裴行立記訾¶
家洲其文於時與韓齊名若登髙而賦義深語麗有魏¶
晉間風藻則韓無以過也逺謫蚤死宦學未竟匪人是¶
抑天亦忌之悲夫¶
¶
　　裴行立自安南經畧使徙桂管觀察曽討平黄峒賊即¶
城東灕江中訾家洲造梁構亭跨洲抗水為一時館宇¶
之最屬栁子厚記之然行立議討西源初妄謂蠻弱首¶
請發兵盡誅叛者欲徼幸有功憲宗許之行立兵出擊¶
<pb:KR2k0087_WYG_007-5a>¶
更二嵗妄奏斬獲二萬罔天子為觧自是邕容士民以¶
戰戍疾疫死者甚衆而調費至無所給其禍由行立陽¶
旻二人當時莫不咎之韓愈亦謂自行立旻建征討生¶
事詭賞邕容两管日以彫弊人神共嫉之不知後来何¶
以行立祀名宦盖不考史而徒讀栁文者故爾¶
¶
　　李渤字濬之寶歴間為桂管觀察使渤與兄涉早隠廬¶
山中徙少室元和初戸部侍郎李巽諌議大夫韋况交¶
章薦之以右拾遺召河南少尹杜兼遣吏敦促渤上書¶
<pb:KR2k0087_WYG_007-5b>¶
謝不至洛陽令韓愈遺書規渤心善其言始出山家於¶
東都久之以著作郎召遂起嵗餘遷右補闕渤自山人¶
召起奮發敢言用荅時望封章日上天子頗狥所請擢¶
給事中賜金紫服後出為桂管濬靈渠廣水道又為桂¶
奏請設常平以其暇日開隠山䟽南溪賔佐往遊踵為¶
勝集隠山相傳有皇甫湜吳武陵韋宗卿所為記湜文¶
不存南溪則渤自序與其詩並傳涉有詩名曽至桂省¶
渤其弟淑渤亦有喜再至歌吳武陵慷慨尚竒李渤請¶
<pb:KR2k0087_WYG_007-6a>¶
為倅故事副車上任具櫜鞬通謝又数日毬塲治宴酒¶
酣武陵致詞云奉約同遊山水奈何責望以故事乎渤¶
不得己强從之己乃於坐間褰衣咲語渤醉益怒命左¶
右捽送衙司斬之時都押衙米蘭以為不可遂引共寢¶
渤半夜聞家人哭聲怪問所以家人告以聞殺武陵渤¶
遽起召蘭乃知亡恙比明渤至武陵寢所卑詞引過遂¶
歡好如初先是武陵居永州栁宗元賢其為人及後為¶
裴度所知每為度言宗元久斥蠻中當量移使得優游¶
<pb:KR2k0087_WYG_007-6b>¶
江湖又為書與侍郎孟簡言宗元久斥不還一旦蒙霧¶
露而死栁氏無後矣後出為韶州刾史以贓貶潘州司¶
户叅軍卒然武陵好文䔍舊其於宗元有古節士之風¶
在桂時為渤記隠山又有韋宗卿者作六洞記宗卿亦¶
自藻贍然不知在桂為何官¶
¶
　　元晦相國稹從子其自吏部郎中受諌議大夫制稱其¶
往在内庭嘗感先顧奮發忠懇不私形骸俯伏青蒲至¶
於雪涕盖敢諌之士出為御史中丞桂管觀察使見疊¶
<pb:KR2k0087_WYG_007-7a>¶
綵山有干越四望左右廻翼心大樂之引水穿沼治亭¶
院其間晦自命名其小記與題篆似皆出其手寶積山¶
亦建一亭曰巖光晦鑱有詩今失所在又嘗以灕山不¶
可與温泉驪山並稱改曰儀晦於元氏亦秀而文有勝¶
抱者乃杜牧之荐其友人韓乂云乂惡晦之為人將有¶
所揚必有所抑又絶無指實恐牧之斯言非篤論也¶
盧匡桂管觀察時以九日集諸叅佐登東樓宴飲長史¶
于邵為序邵字相門以諌議大夫知制誥進禮部侍郎¶
<pb:KR2k0087_WYG_007-7b>¶
朝有大典䇿必出其手為三司使治薛邕獄忤上㫖貶¶
桂州長史復為太子賔客與時相陸贄不平出為杭州¶
刺史再貶衢州徙江州卒邵于桂著文最多¶
¶
　　韋瓘字茂𢎞仕累中書舍人其自桂管觀察使除賔客¶
分司以少時傲忽馬植比植柄政追懷舊事乃以分司¶
罷歸洛詳具風土記中唐書謂瓘與李德裕善李宗閔¶
惡之德裕罷貶瓘明州長史㑹昌末累遷楚州刺史終¶
桂管觀察使誤矣洪氏隨筆有辯瓘浯溪留題云其官¶
<pb:KR2k0087_WYG_007-8a>¶
位與見惡宗閔質李徳裕罷相年嵗皆不合且自言旁¶
考諸書竟不知瓘去國坐何事豈未見風土記耶¶
楊漢公字用乂桂管觀察使於訾家洲宴遊賦詩從事¶
陸鴻休和之¶
¶
　　張固亦桂管觀察使大中間以重陽節宴於東觀觀在¶
今七星山從事盧順之即席贈固以詩固亦有和章獨¶
秀山亦有固詠所著有幽閒鼓吹唐史遺事通考云固¶
懿僖問人¶
¶
<pb:KR2k0087_WYG_007-8b>¶
　　鄭亞大中初為桂州刺史御史中丞桂管防禦觀察使¶
辟李商隠為判官居府中典其書記以與李徳裕善德¶
裕罷相坐貶循州¶
¶
　　李商隱字義山懷州河内人或言英國公世勣之裔孫¶
第進士調𢎞農尉後依桂管觀察使鄭亞府為判官亞¶
謫循州商隠從之凡三年乃歸李德裕故與令狐楚有¶
隙商隠早事楚後依亞亞以德裕黨斥外楚子綯憾商¶
隠不置商隠文名髙於一時忌者以綯故目為輕薄商¶
<pb:KR2k0087_WYG_007-9a>¶
隠竟與世坎壈終其身在桂詩文甚多其自桂林奉使¶
江陵途中感懷之作有曰既載從戎筆仍披選勝襟瀧¶
通伏波柱簾對有虞琴宅與嚴城接門藏别岫深閣凉¶
松冉冉堂静桂森森此数句状府廨與獨秀相接如在¶
目中若西溪及流盃亭恐他處皆有難定指以為桂¶
楊衡者吳興人在桂與陳羽念别有云碧桂水連海蒼¶
梧雲滿山及送公孫器自桂林歸蜀則云桂流淺復碧¶
潺湲半露石似亦曽臨清流而興詠者其少時與符載¶
<pb:KR2k0087_WYG_007-9b>¶
同隠載有送衡自江陵下南越序自言其學得衡指授¶
最多孟郊亦有哭衡詩曰君生霅水清君死霅水渾其¶
為流軰所重如此吳興志不著其名桂亦莫有知其詩¶
者惜哉¶
¶
　　莫休符其自序所著桂林風土記云前賢撰述有事必¶
書故有三國志荆楚嵗時記湘中記奉天記惟桂林事¶
迹闕然無聞休符因退居粗録見聞曰桂林風土記聊¶
以為序時唐光化二年九月二十三日休符封州開建¶
<pb:KR2k0087_WYG_007-10a>¶
人序前自列官位所至銀青光禄大夫檢校左散騎常¶
侍使持節融州諸軍事守融州刾史御史大夫以桂勝¶
多引其書故附之傳末¶
¶
　　灕山人曰唐諸先政若王晙裴懷古韓佽三四公或愛¶
利著於屯田或信順格於黠賊功庸茂矣乃棄不録顧¶
歆豔李元之經營任吳之序記者何曰此志桂勝非循¶
吏傳也夫隠山南溪顯於西南疊綵寶積光於東北繄¶
二公是頼哉李則入山而有隠操立朝而有風議元事¶
<pb:KR2k0087_WYG_007-10b>¶
不章其授諌議之制謂其奮發忠懇伏諌雪涕亦非無¶
所指而然也又其文采皆可照耀巖壑任才跌宕似出¶
吳右均於吾桂山水多所潤色乃談者獨取昌黎篸帯¶
之詠不幾淺之乎其涉耶古語有之百聞不如一見昌¶
黎蓋聞者即斯两句本非詩苑之極則何足述哉又郡¶
志所采詩多自他處送人至桂質以身游目覩殊科則¶
余不尚隃糜所操殆與射聲者異矣¶
¶
　　桂故巻三¶
¶
