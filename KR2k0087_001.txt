# -*- mode: mandoku-view -*-
#+TITLE: 桂勝
#+DATE: 2019-03-29 20:57:45.766888
#+PROPERTY: ID KR2k0087
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 1
<pb:KR2k0087_WYG_001-1a>¶
　　欽定四庫全書¶
¶
　　桂勝巻一¶
¶
　　明　張鳴鳳　撰¶
¶
　　獨秀山¶
¶
　　踞城稍東凝秀獨出頗與衆山逺故曰獨秀國初考¶
卜其陽爲靖江宮殿朱邸四達周垣重遶蒼翠所及¶
皆禁籞間地以故彤亭畫觀上出雲表下漸清池最¶
爲諸山麗觀焉外人鮮得至者山故刻有孔子像按¶
<pb:KR2k0087_WYG_001-1b>¶
圖乃元人所爲及見鄭叔齊記則即山建學自唐已¶
然莫休符謂其時有從事所居似唐以前府治亦在¶
是有巖曰讀書以劉宋時始安太守顔延之著名巖¶
前故有五詠堂鐫顔五君詠¶
¶
　　風土記云獨秀峰在郭中髙聳直上周廻一里餘¶
虞衡志云讀書巖在獨秀峰下直立郡治後爲桂主¶
山傍無坡阜突起千丈有便房石榻石牖如環堵之¶
室¶
¶
<pb:KR2k0087_WYG_001-2a>¶
　　靖江府圖云亭有清樾喜陽拱秀望江臺有凌虛館¶
有中和室有延生軒有可心所有修𤣥門有擁翠平¶
矗拱辰朝天其上則𤣥武閣次則觀音堂三官廟山¶
半則靈官及山神祠皆其所禮神處其下有池曰月¶
牙可用汎舟又有樂山探奇瞻雲三處可備清眺穿¶
雲則其將陟巔之道也¶
¶
　　詩¶
¶
　　六朝宋顔延之　未若獨秀者峩峩郛邑間¶
¶
<pb:KR2k0087_WYG_001-2b>¶
　　顔二句見唐鄭叔齊記中惜未睹其全然兹山發¶
詠自顔始他蓋未之及故特存之見經名賢賞異¶
獨秀最先矣¶
¶
　　唐張固　孤峯不與衆山儔直入青雲勢未休㑹得¶
乾坤融結意擎天一柱在南州¶
¶
　　宋沈晦　老鶴下遥天昻昻在林表霜毛臨野人逸¶
氣秋天杳矯矯顔始安不受冠帶繞清真自嵇阮一¶
醉萬事了讀書空谷中生芻白駒皎長哦五君詠極¶
<pb:KR2k0087_WYG_001-3a>¶
目送飛鳥¶
¶
　　呂愿忠　洞口㣲雲恣巻舒石巖相對一蘧廬賦才¶
晉宋多夷曠好景古今難貯儲茗盌巳驚浮雪浪齋¶
厨俄聽響鯨魚子雲識字終何用且讀人間未見書¶
¶
　　紹興甲戌三月二十七日知府事呂愿忠訪顔氏¶
讀書巖瀹茗鼓琴裴回久之預者四人機宜劉襄¶
監郡朱良弼司理葉仁¶
¶
　　文¶
¶
<pb:KR2k0087_WYG_001-3b>¶
　　唐監察御史裏行鄭叔齊新開石巖記¶
¶
　　城之西北維有山曰獨秀宋顔延之嘗守兹郡賦詩¶
云未若獨秀者峩峩郛邑間嘉名之得蓋肇於此不¶
藉不倚不騫不崩臨百雉而峙立扶重霄而直上仙¶
挹石髓結而爲膏神鑿嵌竇呀而爲室囂滓可逺幽¶
偏自新勝槩岑寂人無知者大厯中御史中丞隴西¶
公保鄣南服三年政成乃考宣尼廟於山下設東西¶
庠以居胄子備爼豆儀以親釋菜雖峻阯可尋而叢¶
<pb:KR2k0087_WYG_001-4a>¶
薄未剪公乃目常從以上每指荒榛而授事爲力無¶
幾得兹穴焉閎而外㢘隘以傍達立則艮其背行則¶
躓其腓於是申謀左右朋進畚鍤壤之可跳者布以¶
增逕石之可轉者積而就階景未移表則致虚生白¶
矣豈非天賦其質智詳其用乎何暑往寒襲前人之¶
畧也譬猶士君子韜迹獨居懿文遊藝不遇知已發¶
眀則蓬蒿向晦畢命淪悟鹽車無所伸其駿和氏不¶
得成其寶矣篆刻非寵庶貽後賢建中元年八月二¶
<pb:KR2k0087_WYG_001-4b>¶
十八日記¶
¶
　　宋郡守孫覽五詠堂記　　桂林爲郡千山環秀而¶
井邑之内一山峙立狀如冠冕凡州堂臺亭榭開户¶
相倚清輝可掬玩之無斁游者忘歸名曰獨秀山山¶
復有巖可容十許人蕭爽虚涼坐却煩暑宋顔延年¶
出守是邦來游巖間讀書爲文以自娛名曰讀書巖¶
蓋紀於圖志者其略如此唐大厯中李昌巙爲桂管¶
觀察使因建學其下建元間御史裏行鄭叔齊爲之¶
<pb:KR2k0087_WYG_001-5a>¶
記脫落顔延年事而獨載昌巙之事景平建元相去¶
視今爲未久不應頓失其傳觀叔齊文字猥陋非愛¶
奇博古之流亦不能考尋前載也余元祐五年被命¶
承乏於此視事累月聞斯巖名嘉顔延年好尚不凡¶
訪求故迹而荒崖斷石榛莽蕪穢殆不可見乃命寺¶
僧芟夷營葺之創爲堂軒以面巖曲而唐人名刻猶¶
有存者因鑱其傍曰顔公讀書巖延年才髙性偏放¶
蕩不羈前後見斥於徐羡之劉湛軰不能無怨嘗著¶
<pb:KR2k0087_WYG_001-5b>¶
五君詠㫖味閒淡推重一時然亦以此取怨當路故¶
又榜其上曰五詠堂五詠雖非延年在桂所爲而乃¶
平日自況也并刻之左右嗚呼士之負才不羈而趨¶
世尤踈者其大足以殺身滅宗次或流離困挫不能¶
自保者踵相躡也如延年文采江左以來蓋一二數¶
少與謝靈運齊名辭氣軒揚凌傲當世亦略相似靈¶
運竟以僇死而延年獲免蓋幸矣後之來者遊其巖¶
觀其詩足以想見其平生大槩云¶
¶
<pb:KR2k0087_WYG_001-6a>¶
　　題名¶
¶
　　唐刑部貟外郎孟簡元和元年三月三日遊¶
¶
　　宋朝奉郎通判桂州軍州事楊書思政和二年九月¶
晦來¶
¶
　　孫覿北歸提㸃刑獄董棻招經略安撫劉彦適轉運¶
副使陳兖轉運判官趙子巖餞於䝉亭飯後登鐵牛¶
寺塔徒歩入蔵院觀無盡老人畫像初寮道人書榜¶
讀書巖所刻五詠晚集於靜寄紹興四年十月十七¶
<pb:KR2k0087_WYG_001-6b>¶
日¶
¶
　　淳熈改元冬常恭曾游¶
¶
　　開封王維則拉張信之啜茶巖下山主華公預焉淳¶
熈十年歲次癸卯七月十九日題¶
¶
　　有宋顔公讀書巖六字篆者不書名疑即孫覿題名¶
内云初寮道人書榜初寮則王安中所自號不則¶
孫覽之鑱也¶
¶
　　又有宋乾道九年蔣時日新所篆雙清室三字¶
<pb:KR2k0087_WYG_001-7a>¶
郡志云有舊刻雪洞二字¶
¶
　　灕山人曰環桂諸山以千百計惟獨秀中城崛起有¶
王公貴人之象焉自前世剖符持節開府是處今靖¶
江以同姓諸王建國南中爲明藩屏館宇金碧跨山¶
彌谷蓋足當其盛矣抑尚有可請者曰顔光禄一出¶
守遂以二始大著郡名至梁之裴邃爲始安自稱三¶
始喜見言論又桂山諸詩造端光禄實在是山請得¶
以諸繕修餘材即巖構祠比宋五詠堂庶先政之風¶
<pb:KR2k0087_WYG_001-7b>¶
不墜本山之韻益光亦一盛舉也不然盍試觀孫記¶
乎鄭舉其詩尚爾不免曽謂大國而可不議及此乎¶
當必有請之者¶
¶
　　灕山¶
¶
　　陽江西來東入灕水魁然起據南臯之端是爲灕山¶
横障江口引犇瀾東注有北招伏波南與闘鷄雉山¶
并力扞江之狀洞曰水月門出水上其髙侔闕夏秋¶
之交移舟入中遊魚千百瀺灂几席間洞朗潭澈光¶
<pb:KR2k0087_WYG_001-8a>¶
相映燭濵水諸巖洞不能及也南溪諸山列㦸山陽¶
陽江餘波出雉山者亦迴合於前故宋提刑方公信¶
孺即南壁下建精舍以居曰雲崖軒軒廢已久前邵¶
令君以仁於提刑所鐫詩前建屋署榜曰古雲崖軒¶
因祠范方兩公於中前學憲鄱陽劉公應麒増起廊¶
舍學憲南昌熊公惟學易墻以磚今兩廣督府靈璧¶
劉公繼文復命修餙自是可漸復軒舊觀矣軒左有¶
洞東出曰東暉東有髙巖曰南酉¶
¶
<pb:KR2k0087_WYG_001-8b>¶
　　風土記云灕山在訾家洲西一名沈水山以其山在¶
水中遂名之故老相傳龍朔中曽降天使投龍於此¶
今每歲旱請雨潭中多有應前政元常侍以其名與¶
昭應驪山音同故遂改爲儀山¶
¶
　　虞衡志云水月洞在宜山之麓其半枕江刓刻作大¶
洞門透徹山背頂高數十丈其形正圓望之端整如¶
大月輪江别派流貫洞中踞石弄水如坐捲蓬大橋¶
下¶
¶
<pb:KR2k0087_WYG_001-9a>¶
　　詩¶
¶
　　宋方信孺題雲崖軒　不用窮探費杖藜隱然林壑¶
挾城陴曽尊月洞千巖上更著雲崖一段奇拂拭軒¶
窓容俎豆發揮泉石借聲詩瞿曇頗似知人意巳約¶
梅花帶雪移¶
¶
　　張自眀和　萬里風煙倚瘦藜湘南曽自一登陴雲¶
崖知在宜山麓水月傳誇古洞奇四字丹書無夢見¶
千峰蒼玉有誰詩門前繋馬松隂下鴉背斜陽影屢¶
<pb:KR2k0087_WYG_001-9b>¶
移¶
¶
　　張孝祥題朝陽巖　空巖目望一牛鳴不要郵籖報¶
水程天接海光通外徼地連岡勢挾重城絲綸疊至¶
龍恩重繡斧前驅蠻霧平鳳閣鸞臺有虛位請君從¶
此振朝纓¶
¶
　　又　雞膓得酒作雷鳴痛飲狂歌不自程坐上波瀾¶
生健氣歸來鐘鼓動嚴城不應此地泥鴻業盍與吾¶
君致太平伏櫪壯心猶未巳煩君爲我請長纓¶
<pb:KR2k0087_WYG_001-10a>¶
張自明遊朝陽巖　緑野年來喜有秋行春到處小¶
淹留朝陽亭上初披霧水月巖中更枕流竹徑不容¶
周俗駕桃溪還泊晉漁舟遨頭自愧非元老濫總師¶
干乏壯猶¶
¶
　　又　乘軺初至憶前秋豈意持麾尚此留立屋得僧¶
成燕喜遊山如謝欠風流勸酬同挹菊花盞來往自¶
操蓮葉舟向晚洞門煙漸鎖祇應歸興更夷猶¶
張栻紀所遊　灕江即湘江濈濈清見石其東列羣¶
<pb:KR2k0087_WYG_001-10b>¶
峰秋水碧復碧日出霧露收草徑上逼側憑欄舒望¶
眼已足慰疇昔更窺巖穴勝創見爲驚惕如何數里¶
間奇觀屢接跡寛同厦屋深劃若巨靈擘日月逓光¶
景風雲變朝夕石橋幾年成乳竇一時滴神龍舊隱¶
處仰視多辟易蛻迹凛猶存隱隱印霜脊下有澄湫¶
深餘波漱蒼壁往者已仙去來者此其宅薄晚叩松¶
闗風過聲索索聊麾車騎退容我且散䇿却望訾家¶
洲輕舫渡前磧回首煙樹林已復桂蟾魄宇曠淨餘¶
<pb:KR2k0087_WYG_001-11a>¶
滓羣物被光澤河洲寄遐思空巖皎虛白清輝猶可¶
窺水色相激射天邊與川上亭亭如合璧居然廣寒¶
遊不用假六翮班坐依㣲瀾晤賞共佳客與之想千¶
載詎有今古隔簫鼓歸夜䦨觀者燦城陌往往羅杯¶
斚班班見殽核諒因年歲豐人意少舒適視爾意少¶
舒於予多忻懌¶
¶
　　張自明水月洞　癸水江頭石似浮銀河影裏月如¶
鈎無人弄杵看蟾兎有客乘槎訪斗牛自古鵲橋傳¶
<pb:KR2k0087_WYG_001-11b>¶
七日何年桂子落三秋金輪待欲長無缺玉斧仍須¶
妙手修¶
¶
　　文¶
¶
　　張孝祥朝陽亭記　丙戌上已余與張仲欽朱元順¶
來游水月洞仲欽酷愛山水之勝至晚不能去僧了¶
元識公意即其上爲亭面山俯江据登攬之㑹五月¶
晦余復偕兩賢與郭道深來水潦方張朝日在牖下¶
凌倒景涼風四集仲欽欣然舉酒屬余曰兹亭由我¶
<pb:KR2k0087_WYG_001-12a>¶
而發盍以銘之余與仲欽頃同官建康蓋嘗名其亭¶
曰朝陽而爲之詩非獨以承晨曦之光惟仲欽之學¶
業足以鳳鳴於天朝也今亭適東鄉敢獻亭之名亦¶
以朝陽而巖曰朝陽之巖洞曰朝陽之洞元順道深¶
合辭稱善即書巖石記其所以俾鐫而存之以諗來¶
者¶
¶
　　又朝陽巖詩序　往爲仲欽賦朝陽亭亭在建康其¶
詩曰便合朝陽作鳳鳴江亭聊此駐修程南瞻京洛¶
<pb:KR2k0087_WYG_001-12b>¶
臨雙闕東望仙家接五城日上白門兵氣靜春歸淮¶
浦暗潮平遥憐莫府文書省時下滄浪自濯纓明年¶
余爲桂州仲欽以常叅官十六人薦爲廣西提㸃刑¶
獄公事又明年余罷去仲欽直秘閣寔代余蓋與仲¶
欽嘗游朝陽巖而樂之於余之行也仲欽置酒巖上¶
諸佳賔客咸集顧不可以無語乃賡建康之詩以記¶
余與仲欽事契如此爲嶺表異日之雄觀云¶
¶
　　范成大復水月洞銘并序　水月洞剜灕山之麓梁¶
<pb:KR2k0087_WYG_001-13a>¶
空踞江春水時至湍流貫之石門正圓如滿月様光¶
景穿映望之皎然名賔其實舊矣近歲或以一時燕¶
私更其號爲朝陽邦人弗從且隱山東洞既曰朝陽¶
矣不應相重乾道九年秋九月初吉吳人范成大莆¶
田人林光朝攷古揆宜俾復其舊成大又爲之銘百¶
世之後尚無改也銘曰有嵌孱顔中淙漲湍水清石¶
寒圓魄在上終古弗爽如月斯望灕山之英灕江之¶
靈復其嘉名范子作頌勒於巃嵸水月之洞¶
¶
<pb:KR2k0087_WYG_001-13b>¶
　　題名(以下原闕)¶
¶
¶
¶
¶
¶
¶
¶
<pb:KR2k0087_WYG_001-14a>¶
¶
¶
¶
¶
¶
¶
¶
¶
<pb:KR2k0087_WYG_001-14b>¶
¶
¶
¶
　　丹陽張金以紹熈甲寅正月四日集賔僚廬陵胡槻¶
相臺王思詠吳門范藻臨川董居誼新安汪楚材郡¶
人滑懋於報恩寺之翛然亭食巳泛舟龍隱遂過訾¶
家洲訪水月洞登慈氏閣從容竟日而歸桂林山水¶
之勝冠絶西南易節此來雖去鄉益逺而公餘登覽¶
<pb:KR2k0087_WYG_001-15a>¶
心開目明歸思爲之頓釋云¶
¶
　　淳熈丙午先公吏部通守是邦戊申春拜欽陽太守¶
時連帥桐廬詹二卿與先公爲道誼交不以吏屬視¶
一觴一詠莫不與焉疇累侍膝下年未冠今四十五¶
載矣紹定已丑疇自零陵守䝉恩再畀節來南登桂¶
嶺四望簪帶宛然白雲何在情巳不能自勝歲餘幸¶
所部相安得以暇日携累軰游水月洞細睨懸崕上¶
有詹與先公所識歲月愈愴然於中命成之來前曰¶
<pb:KR2k0087_WYG_001-15b>¶
汝知之乎先公自擢第至二千石歴欽貴徽三郡俱¶
有治狀入拜右侍郎輪對論(以下原闕)¶
¶
¶
¶
¶
¶
¶
<pb:KR2k0087_WYG_001-16a>¶
¶
¶
¶
¶
¶
¶
¶
¶
<pb:KR2k0087_WYG_001-16b>¶
¶
¶
¶
¶
　　贛曽原一汴趙希囿淳祐壬子上巳盤薄水月詠南¶
軒遺篇光霽熈然懷哉若人¶
¶
　　雲崖二真書旁有佛像下鐫唐僧智深爲合浦令吕¶
興造佛像記¶
¶
<pb:KR2k0087_WYG_001-17a>¶
　　朝陽洞三篆張孝祥書¶
¶
　　水月洞三篆谿園居士書　谿園乃宋靜江倅吳億¶
之别號¶
¶
　　灕山人曰山故有遊者鍾春伯范旂叟姓氏經畧新¶
作郡齋詩亦在其間詩蓋張維諸人作苔凝水蕩不¶
復可錄又有杜循自記所得陸游書與詩南宋文名¶
陸生最重然亦剷磨過半矣曽宏正詞非邁俗故獨¶
存題名乃朱睎顔師表一方顧詞憶歌者何或問范¶
<pb:KR2k0087_WYG_001-17b>¶
方祠所起曰余碑中略具之頃讀文穆公論桂山也¶
曰吾家東南奉使幽薊南宅交廣西至岷峨之下所¶
經太行恒山衡嶽廬阜靡不登覽乃博大則有之峰¶
巒奇秀舉出桂下雖九華黄山仙都鴈宕及䕫之巫¶
峽無以過也桂山宜爲天下第一云提刑之注意諸¶
山也其傳備矣莆文獻志反訾其歸營所居於鄉之¶
巖以爲癖非戀戀諸勝故耶又不特銘水月軒雲崖¶
巳也何可無祠以奉厥志况兩公往皆見德於士民¶
<pb:KR2k0087_WYG_001-18a>¶
乎或又問諸山志古此獨變文何夫祠有章往勸來¶
之義焉非若倚山而亭臨川而閣徒恣賞於泉石寄¶
情於雲煙以自適其適也其義正故其指顯變例而¶
志諸公之舉祠何郵之有¶
¶
　　雉山¶
¶
　　山東北麓下款江水其上側起有昻首欲飛之勢名¶
或因之昔人遂以白雉聞僧顒誦經事附之山山在¶
灕山南溪諸山間往城南虹橋未築時灕波撼其東¶
<pb:KR2k0087_WYG_001-18b>¶
陽江遶其北襟帶兩水潭綰其轂弭櫂登臯巖門在¶
焉巖自南入稍深詰曲可七八丈倚山南望見灕挾¶
陽江與彈丸南溪諸水澔溔長邁爛縈灘迅縹緑天¶
際翂翂然欲起即攬雲於蒼梧觀濤於南海也有宋¶
諸公當日宴集禊亭青羅閣今皆不知所在近得僧¶
粗營菴居鐘磬餘音適與水石蕭寥之響相荅亦堪¶
清聽乃山北危崖佛閣平野酒亭非不據勝互列巖¶
表然巖壁無一舊刻豈昔人遊覽有未及哉毋亦以¶
<pb:KR2k0087_WYG_001-19a>¶
閣則迫山阸陿亭則對岸喧囂自昔已然矣¶
¶
　　虞衡志云雉巖下濵江獨山有小洞洞門下臨灕江¶
詩¶
¶
　　宋黄照　爲愛空門息世機儒衣不著著僧衣淵魚¶
林鳥已聞法更待當年瑞雉歸¶
¶
　　長老月公乃興國八年狀元王公之族子¶
¶
　　章峴　偶投雉巖宿洞穴窮孱顔旁通赤明天南極¶
地所寰更登雲外頂下視江之灣羣山無我笑畏汝¶
<pb:KR2k0087_WYG_001-19b>¶
碧玉環我久墮塵網歳晚嗟良難¶
¶
　　又自龍隱巖泛舟至雉山　晴溪幾曲度澄灣朝渉¶
龍巖晚雉山林叟野僧休笑我平生所得是官閒¶
鄒浩　客睡當年記雉山杜䳌聲切枕難安今朝歸¶
向山頭過不見杜䳌空夢殘¶
¶
　　尚用之留題　座下聞經本至誠改頭易面悟前身¶
信知大道無難事一念真如雉化人¶
¶
　　提㸃錢事蔡瑗留題雉山院　白雉聞經向此山¶
<pb:KR2k0087_WYG_001-20a>¶
轉身來伴老僧閒大都見善能開脱天上人間任¶
往還¶
¶
　　孫覿青蘿閣　蠻村避地已三年過寺尋僧半日間¶
小樹吹香花漠漠斷崖潄碧水潺潺桄榔葉底秋聲¶
滿栢子烟中午夢還便擬買舟隨釣叟一蓑煙雨繫¶
蒼灣¶
¶
　　張栻禊亭　一曲清江正可憐隔江新竹露㳙㳙好¶
風成我曲肱夢起看飛雲度碧天¶
¶
<pb:KR2k0087_WYG_001-20b>¶
　　題名¶
¶
　　轉運使屯田外郎蘇安世與進士趙揚來遊并男台¶
文祥文炳文彦文侍行乙未三月二十三日¶
¶
　　大宋治平元年臘後一日運判孔延之具舟按部因¶
率通判范子明機宜姚原道知龔州丁錞飲餞于雉¶
山提刑余藻書巖石以紀¶
¶
　　武陵張頡仲舉甬上苖時中子居洛陽劉宗傑唐輔¶
吳興劉誼宜父七月自真山來遊元豐元年八月初¶
<pb:KR2k0087_WYG_001-21a>¶
轉運使朝散大夫直集賢院陳倩權提㸃刑獄奉議¶
郎彭次雲權提舉常平奉議郎(以下原闕)¶
¶
¶
¶
¶
¶
¶
<pb:KR2k0087_WYG_001-21b>¶
¶
¶
¶
¶
¶
¶
¶
<pb:KR2k0087_WYG_001-22a>¶
¶
¶
　　東都程建子立崇寧甲申清明前一日挈家逰男徹¶
術衍侍行¶
¶
　　鄱陽程欽之率龍舒劉成之汶陽梁晦叔淄川范貴¶
之臨川徐伯應鄱陽萬彦亨劉長孺南康范少房南¶
海張守道同游雉山男昇侍大觀戊子九月望日¶
張子修農子源王君錫宋義夫何由道張方仲侯伯¶
<pb:KR2k0087_WYG_001-22b>¶
壽出餞於此大觀庚寅九月二十一日¶
¶
　　刻首有闕文¶
¶
　　政和二年三月二十七日南郡唐晉德携家遊鋼銖¶
銓錫侍行¶
¶
　　建安謝勳信都李温古原田永年長沙裴嶢廣陵楚¶
執規淮海楊書思政和癸已孟春晦日同來¶
¶
　　端臣適用聮禊凌顥景款幽叢岑然吸酪奴爲無方¶
遊維摩丈室蓋自生白政和丙申季秋次朔¶
¶
<pb:KR2k0087_WYG_001-23a>¶
　　杜賢萬劉資中張方仲自龍隱過雉山政和三年三¶
月二十日¶
¶
　　清湘唐孝稱宗舉開封劉若愚悳夫若水幾道乘暇¶
登永寧閣復飯雉山紹興丙申重九日¶
¶
　　元壽携家來丙寅仲春十有四日¶
¶
　　肥鄉胡彦温以職事約東提鹽㑹議蒼梧桐廬詹體¶
仁招三山熊景瞻飲餞於雉山之禊亭雨餘江山如¶
洗樽爼無復暑氣檢校陳迹一别蓋六年矣縱歩巖¶
<pb:KR2k0087_WYG_001-23b>¶
广景物尤勝勸酬歡甚豈偶來還勝於特來耶淳熈¶
十有一年夏五月甲寅¶
¶
　　莆田李子凝甲戌九月二十八日東還刑使撿詳餞¶
别於此¶
¶
　　豫章李大異帥桂之三年勸農於廣壽寺是日春和¶
景明天氣清淑因從容禊亭遍觀前賢鐫刻過午而¶
歸通判翟□胡槻臨桂令斛邁偕來嘉泰改元仲春¶
望日¶
¶
<pb:KR2k0087_WYG_001-24a>¶
　　劉晞書雉嵒兩大字晞即里人隱居辰山者¶
¶
　　灕山人曰雉之盛在宋世士大夫輕舟便輿望巖至¶
止夫豈有栖霞之奇奥龍隱之廣坦哉良以近峙郭¶
南不煩逺䇿下當江澨且可臨泛況介居諸山之中¶
東西馳騖指顧最便又是時合浦朱崖舉隷部内漕¶
司憲使歲中按行往返多南道出祖入勞假兹成禮¶
不然豈慕白雉而來耶經不東傳雉不南化山不知¶
作何名可發一粲十餘年前斯巖莫傳焉非以亭館¶
<pb:KR2k0087_WYG_001-24b>¶
既殘巖栖無庇主者棄如遺迹遊侣因而斷轍哉無¶
足慨者惟士大夫所題名昔本賢豪今餘文字就壁¶
按視一值其人如蘇轉運之高義乎低回其下必不¶
忍去竊慨夫把翰舊區行觴餘址衣冠所萃丘墓是¶
叢乃何地不可歸骨獨與是山爭尺寸之土甚無謂¶
也飭以厲禁使人不侵其惟賢府公明令君乎¶
¶
　　南溪山¶
¶
　　從闘雞山北水口入是爲南溪山以溪名諸峯迴合¶
<pb:KR2k0087_WYG_001-25a>¶
四壁峭懸烟翠黝蒼著衣如染唐李公渤愛其映帶¶
溪流特於𤣥巖白龍多所穿築白龍之前溪水澄碧¶
中有泉出是爲新泉亦公之所鑿自殫精思製序綴¶
詩及去桂之際留題致意後或改𤣥巖曰觀音轉𤣥¶
巖而上有巖曰泗州皆僧人巖居者取所奉彼教内¶
兩大士號之至宋東南諸巖始以郡人劉仲逺學道¶
其中名其上巖曰劉仙下則穿雲縁穿雲東北行以¶
有仲逺足迹名曰仙迹劉仙之旁閣出巖際名曰通¶
<pb:KR2k0087_WYG_001-25b>¶
明其前有道觀長松落落據牀小憇頗有蕭踈之狀¶
然似不若白龍𤣥巖俯映寒漪流翫芳藻花猶池植¶
鳥似家禽隔水茆居砧杵間發不知身在莾蕩之野¶
也已¶
¶
　　虞衡志云白龍洞在南溪平地半山中翕有大石屋¶
由屋右壁入洞行半途有小石室劉仙巖在白龍洞¶
之陽仙人劉仲逺所居也石室高廣出半山間¶
¶
　　詩¶
¶
<pb:KR2k0087_WYG_001-26a>¶
　　唐李渤題𤣥巖　𤣥巖麗南溪新泉發幽色巖泉孕¶
靈秀雲烟紛崖壁斜峯信天挿奇洞固神闢窈窕去¶
未窮環迴勢難極玉池似無水𤣥井昏不測仙户掩¶
復開乳膏凝更滴丹砂有遺址石徑無留跡南眺蒼¶
梧雲北望洞庭客蕭條風烟外爽朗形神寂若值浮¶
丘翁從此謝塵役¶
¶
　　宋吕愿忠　崒嵂倚空蹲怪石輪囷夾道卧長松白¶
龍應已沖天去巖竇巋然有故蹤¶
¶
<pb:KR2k0087_WYG_001-26b>¶
　　假守吕叔恭拉機宜劉子思監郡朱國輔經屬陳¶
朝彦自中隱巖過白龍洞叔恭之子大鈞侍行紹¶
興甲戌季春之七日¶
¶
　　朱睎顔　慶元改元寒食日陪都運寺丞遊白龍洞¶
時牡丹盛開小酌巖下夕陽西度並轡而歸成詩¶
小溪漱碧響潺潺路入龍宫杳靄間佳節謾添新白¶
髮故人賴有舊青山花時幾共湘南醉萍跡何當嶺¶
北還歸路聮鑣紅日晚多慙龍卧白雲閒¶
¶
<pb:KR2k0087_WYG_001-27a>¶
　　胡寺丞和　懸崖怪石水潺潺宜有神龍隱此間窮¶
勝不妨歸險洞尋春那止看羣山攀龍行即天邊去¶
躍馬聊同野外還好景良辰適相㑹一尊且共水雲¶
閒¶
¶
　　曽宏正　老仙乘白龍飛入白雲鄉巖前刻舟痕遊¶
子常彷徨清商韻風松疑有笙鶴翔我欲往從之居¶
然塵鞅韁酒䦨下山去回首空慨慷¶
¶
　　臨江曽宏正淳祐癸卯閏望同三山常挺臨川吳¶
<pb:KR2k0087_WYG_001-27b>¶
湜羽士李可道來遊子公邁侍¶
¶
　　李曽伯　老龍昔未蛻嘗蟄此山中霖雨春疇足風¶
雲夜壑空兩崖高下倚一徑往來通不願千金劑惟¶
祈百穀豐¶
¶
　　淳祐庚戌覃懷李曽伯因勸農來此得四十字是¶
日微風扇和輕雲閣雨千峰翠滴四野緑秀枝禽¶
對語春意駘蕩無極徜徉久之緩轡而去賔佐四¶
明史偉之廬陵曽垓眉山楊埏東嘉林拾三山卓¶
<pb:KR2k0087_WYG_001-28a>¶
炎子廬陵王真孫長沙胡盛盱江周子榮潼川楊¶
牧之清湘滕處厚續至¶
¶
　　文¶
¶
　　唐李渤𤣥巖序　桂水灕山右匯陽江數里餘得南¶
溪口溪左屏外崖巘闘麗爭髙其孕翠曳烟邐迤如¶
畫左連幽墅園田雞犬疑非人間泝流數百歩至巖¶
巖下有灣壤沮洳因導爲新泉山有二洞九室西南¶
曰白龍洞横透巽維蛻骨如玉西北曰𤣥巖洞曲通¶
<pb:KR2k0087_WYG_001-28b>¶
坎隅晴眺灕水𤣥巖之上曰丹室白龍之右曰夕室¶
巽維北梯險至仙窟北又有石室參差砑豁延景宿¶
雲其洞室並乳溜凝化詭勢奇狀俯而察之如傘如¶
輦如欒櫨支撐如蓮蔓藻井左睨右瞰似簾似幃似¶
松偃竹裊似海蕩雲驚其玉池𤣥井嵐飈迴環交錯¶
迷不可紀從夕室梁溪向郭四里而近去松衢二百¶
歩而遥余獲之若獲荆璆與隨珠焉亦疑夫大舜遊¶
此而忘歸矣遂命發潜蔽深磴危宅既翼之以亭榭¶
<pb:KR2k0087_WYG_001-29a>¶
又韻之以松竹似讌方丈似昇瑶臺麗如也暢如也¶
以溪在郡之南因目爲南溪兼賦詩以紀之寶厯三¶
年三月七日序¶
¶
　　郭顯卜居銘　皇宋開國幾二百年金人犯順衣冠¶
南遷桂獨宜人歲無嵐煙溪山之勝間出神仙泌源¶
郭顯志慕精專卜築巖下鑿井耕田榜揭歸去養真¶
自然燒煉丹藥徜徉林泉峩峩蘚壁排空挿天紹興¶
巳已勒銘記焉　　栖霞子書¶
¶
<pb:KR2k0087_WYG_001-29b>¶
　　題名¶
¶
　　白龍山在桂城之東南登山之西而至其洞深廣可¶
數楹石之穹隆隱然若神物化去而留其跡洞之名¶
蓋亦舊矣元祐已已二月八日上黨苖子居厯陽高¶
時仲金陵李師正黎陽吉鄰幾乗暇以遊愛其佳趣¶
且忘其歸因刻於石以志其來爾㑹稽闗蔚宗題¶
上饒盧潜禮濟北叚徵之毘陵胡茂方同郡樓元弼¶
武夷葉振卿紹聖乙亥秋九月中澣遊¶
¶
<pb:KR2k0087_WYG_001-30a>¶
　　湘隂彭子民陶逵王長孺洛陽席貢從詔使按部還¶
桂同遊白龍洞已卯春¶
¶
　　公輔公宻侍親遊春來此政和辛卯季春旬休日¶
南郡唐晉德携家同遊男鋼銖銓錫侍行政和二年¶
三月二十七日題¶
¶
　　李景言王子舉渭之昭淳熈丙申立夏日同遊¶
陳正仲銓訖之官王景醇林亨仲飲餞於乙卯仲冬¶
慶元丁已立秋後三日同幕集觴於此豫章王岳次¶
<pb:KR2k0087_WYG_001-30b>¶
山温陵趙庚叔初長沙陳克仁壽卿長樂陳昂中定¶
謨臨川楊文明仲藻¶
¶
　　庱亭翟子埜歲在庚申重五休務日携家往尋巖洞¶
之勝時也暑風清㣲涼氣襲人徜徉終日不知夕陽¶
之在山也¶
¶
　　長沙李勁正臣胡持正雅叔唐嶸次山朱佐君輔蕭¶
仲仁元之嘉定甲子端陽日憇此¶
¶
　　嘉定辛未中元後四日計臺臨汀楊公子直復出按¶
<pb:KR2k0087_WYG_001-31a>¶
未歴之郡憲臺括蒼管定夫帥守濟北李誠之載酒¶
白龍洞留款先是去夏六月大暑公初行郡亦嘗觴¶
此夫仕而南多鄙夷其民怠忽廼職使者間畏炎毒¶
未嘗一跡按部公連歲犯暑殆遍走二十四州尊年¶
精明人所難及父老有迎拜而問者曰使家壯也何¶
用而見用於遲晚近也弗留而肯留於逺外吾儕嶺¶
民懷私惠而勤勞使家一至於斯公呼而謝之曰上¶
有命老弗容辭逺弗敢憚懼我之矜汝者或有未至¶
<pb:KR2k0087_WYG_001-31b>¶
而汝之憐我者姑置勿言遂一笑登車旣行勒兹語¶
於巖石用告我同志云¶
¶
　　東萊吕祖异長沙王濟美自千山觀聮騎來遊嘉熈¶
初元正月三日¶
¶
　　南溪山三篆字　　　𤣥巖洞三𨽻字¶
¶
　　觀音巖三真字¶
¶
　　劉仙巖¶
¶
　　宋李師中留題大空子隱居　可道非常道真空本¶
<pb:KR2k0087_WYG_001-32a>¶
不空荒郊自生草閒地又栽松無欲更何慮有爲終¶
必窮風雲上天去老子信猶龍¶
¶
　　曹輔遊劉道人巖　故老能將舊事傳仙翁蹤跡尚¶
依然方知物外壺中景隱隱烟霞有洞天¶
¶
　　梁子美和　神仙靈異古今傳窮理修真本自然遺¶
址宛存疑谷口蒼崖喬朩聳青天¶
¶
　　吕愿忠　平湖小隊出郊墟盡日登臨據隼旟聞道¶
仙人尸解去尚應猶學世間書¶
¶
<pb:KR2k0087_WYG_001-32b>¶
　　假守吕叔恭拉機宜劉子思監郡朱國輔經屬陳¶
朝彦紹興甲戌季春七日來遊¶
¶
　　趙䕫桂山諸巖歌　秦皇開郡爲桂林古號名邦五¶
嶺隂山琢玉篸攅萬疊江分羅帶繞千尋青青四顧¶
列羣山生自天工巧若□玲瓏㧞地聳層秀崢嶸嵯¶
峨星斗間其中有巖十二所伏波靈顯存祠宇顔公¶
讀書窟室中疊綵北山如列布何年龍隱冲霄去鱗¶
鬛形模鑱石路仙人劉公飛升時巖壁宛然遺舊題¶
<pb:KR2k0087_WYG_001-33a>¶
穿雲仙跡次左右(闕)虛道氣多南溪白雉聽經生人¶
𩔖蕭寺豐碑有元記信知一性無不通石竇陰陽苔¶
蘚䝉西南中隱尤勝絶穿處得名因吕公曽¶
¶
　　公程公皆舊跡遺愛在民𫝊古昔沉沉巖谷有¶
餘光炎方勝槩神難藏週迴不逺郛郭下輪蹄追¶
賞何忙忙¶
¶
　　又桂山諸洞歌　宜人之地少陵詩閱玩前賢詞意¶
奇爛然五詠非虛語位壓坤方占一維青青四顧列¶
<pb:KR2k0087_WYG_001-33b>¶
羣山生自天工巧若□玲瓏㧞地聳層秀崢嶸嵯峨¶
星斗間其中有洞十二所七星山下栖霞府日月華¶
君顯跡靈遇者當時鄭冠卿歸到人間已三載仙洞¶
光隂時未改至今舊記傳無窮𤣥巖蟠蟄聞白龍一¶
泓澄碧寒潭瑩水月圓明下翠峰枕城樓觀環俯視¶
緑鎖喬林春日媚秦碑柳記已難觀灕水南流泛渺¶
漫慶林巽穴𤣥風出華景高明隱丹室西方虚秀貫¶
山腰南華朝陽風景饒夕陽北牖通仙徑白雀嘉蓮¶
<pb:KR2k0087_WYG_001-34a>¶
池渌淨許多佳致卒難題留與詞人賡雅詠¶
¶
　　漳川先生徧遊諸景故作是歌以總之紹興甲戌¶
中秋南溪郭顯勒石穿雲巖將仕郎劉振書¶
¶
　　張孝祥劉真人賛　河目海口須髯怒張人貌而天¶
者耶其骨已朽其人不死與天地齊年者耶山高谷¶
深變化成空一笑相從惟我與公　乙酉十月朔書¶
付巖中道士文道華使刻之石¶
¶
　　伏波山¶
¶
<pb:KR2k0087_WYG_001-34b>¶
　　山東劃江巖亦東嚮自非風雨晦㝠初景㣲射先燭¶
巖室漸晃潭壑孤峰羣朩如出潭裏亦巖居川觀之¶
麗矚也且無他道可入非舟莫達故游舸多集其下¶
唐伏波廟在郭東北二里去山較逺宋元豐間游者¶
題作洑波取麓遏瀾迴故云任吕賦詩於巖曰玩珠¶
不似後人相循還珠已也或云還珠亦宋人爲桂帥¶
清德之頌蓋比孟嘗珠去復還焉以其時合浦隷桂¶
部其意則美惜無所據山後則桂城東北雉堞交加¶
<pb:KR2k0087_WYG_001-35a>¶
故西一面界在城中東北有䝉亭遺址亭詩與記并¶
鐫山壁又癸水光月兩亭今廢題名内有龍石在朩¶
龍渡去山里許水中有石龍狀可羣飲其上巖門又¶
有試劍石亦鑿空伏波爲之者¶
¶
　　風土記云伏波廟在郭中之東北二里是東漢伏波¶
將軍馬援之祠也¶
¶
　　虞衡志云伏波巖突然而起且千丈下有洞可容二¶
十榻穿鑿通透户牖傍出有懸石如柱去地一線不¶
<pb:KR2k0087_WYG_001-35b>¶
合俗名馬伏波試劍石前浸江濵波浪洶湧日夜潄¶
齧之¶
¶
　　詩¶
¶
　　宋章峴　江瀾洄洑囓山根山裂巖開石室存溺鬼¶
夜呼千嶂黒蟄龍晨起一川渾金沙試決通泉脉翠¶
壁閒題破蘚痕三伏幾人逃畏暑豈惟河朔有清樽¶
崔靜和韻　古朩纏溪出(闕)根四時香火廟空存人¶
家曉聚鳬鴨亂水怪夜翻星斗渾靈洞仙遊雲自鎖¶
<pb:KR2k0087_WYG_001-36a>¶
隂崖龍去石生痕幸同軒從乗餘興酣醉清時酒一¶
樽¶
¶
　　任續賦玩珠巖　山林自空閴遊人事幽討岫幌與¶
雲闗來跡可堪掃艮維矗孤峯玉簮挿天杪桂水琉¶
璃碧洄洑下縈繞□谺巖穴深虯龍雙夭矯坤倪露¶
幽秘造化殫奇巧勝槩當眼無何方覔蓬島悠悠世¶
俗情是非苦膠擾水中蟹何罪徒勞愠心悄人厄困¶
无妄礫石埋幽窈風月幾年恨山光慘蘿蔦星郎太¶
<pb:KR2k0087_WYG_001-36b>¶
嶽孫長城隱南表戎旃整且暇高情恣登眺郊坰擁¶
小隊一見顔色愀舊觀俄頃復洞户天重曉傷心日¶
月遒人世幾畨老山川不相似歲久依然好吕巖標¶
強名往事人能道孟公謾驚坐子夏冠非小桃符錄¶
餘慶邲勝城濮兆冥數今乃驗常情定誰考哦詩紀¶
貞石聊侑芳樽醥¶
¶
　　吕愿忠和韻　朝野樂昇平園林窮勝討快雨洗塵¶
埃秋山淨如掃游鯈聚江灣饑烏集朩杪羣岫鬱崢¶
<pb:KR2k0087_WYG_001-37a>¶
嶸一水翠繚繞雲頭蒼狗變龍蛇亂夭矯巖洞真奇¶
崛造物逞天巧近在堂奥間超然𩔖三島暫捨簿書¶
忙何時脫紛擾靜聽黄栗留一聲還復悄麗譙去咫¶
尺跬歩即幽窈斷崖暗蒼蘚喬朩蔽蘿蔦山腹有遺¶
祠隱然見華表筍輿訪崇臺空曠縱遐眺八桂困樵¶
蘇嘆息心爲愀任侯三蜀秀氷抱湛春曉有藥駐朱¶
顔可以長不老雄篇頃刻成舉座悉稱好戛玉副鳴¶
球士夫喜傳道五嶺𩔖觀東一覽衆山小吕巖何興¶
<pb:KR2k0087_WYG_001-37b>¶
廢事固有前兆新詩刻翠岷異日可稽考玩珠紀勝¶
遊聊復醉清醥¶
¶
　　宗道傳　銅柱威聲凜百蠻肯貪稛載溷溪山無人¶
爲起文淵問端的珠還薏苡還¶
¶
　　朱睎顔　天斵神剜不記年洞中風景異塵寰江波¶
蕩漾青羅帶崖石虚明碧玉環地接三山真蹟在天¶
連合浦寶珠還重來恍似乘槎到慙愧雲門夜不闗¶
方信孺　歸舟多載小江春重訪東巖舊屐痕挿水¶
<pb:KR2k0087_WYG_001-38a>¶
峭崖猶有路垂天怪石本無根金華仙伯真知已薏¶
苡將軍足斷魂安得北山公可作倩渠移取向家園¶
曽宏正癸水亭　危亭倚巖隈聲名叶地䜟時浮桂¶
藕香永絶戈甲祲敗柳裊烟絲枯荷立霜枋呼童理¶
吳榜日月數乘興¶
¶
　　䝉亭倡和長句¶
¶
　　浚儀張洵仁　桂林山水冠衡湘䝉亭正在灕水旁¶
清流洄洑眩波光高崖古朩爭蒼蒼下有芰荷滿横¶
<pb:KR2k0087_WYG_001-38b>¶
塘面面風來面面香新詩一咏酒一觴爽氣渾如秋¶
氣凉酒䦨巖下踞胡牀汲泉煮茗沉煙長從容談笑¶
聲琅琅水光山色増輝芒東山蘭亭各一方風流兼¶
追謝與王回頭塵事皆茫茫爲計不若行樂良恨我¶
到此情難忘遥指白雲思故鄉¶
¶
　　江東尚用之　江亭勝槩冠三湘仁智所樂皆其旁¶
翠岫俯映青羅光上有喬朩摩穹蒼亭下川蕸覆銀¶
塘水面風來笑語香騷人相值喜飛觴雄辯清談五¶
<pb:KR2k0087_WYG_001-39a>¶
月涼飲餘相與坐方牀論文日暮興何長佳篇疾讀¶
韻琅琅直疑星斗煥光芒格高調古說奇方況復筆¶
法追二王事業無窮嘆茫茫丹鉛㸃勘䇿非良與公¶
致道心可忘浩歌直造無何鄉¶
¶
　　晉江吕源　九溪灕水接瀟湘萬壑千巖羅水旁七¶
星高聳生輝光連天一色皆蒼蒼倚江景物似錢塘¶
況有萬户新醅香古洞相對舉清觴文淵遺迹徒悲¶
涼安得石枕與藤牀夢想昔人風味長滿車薏苡勝¶
<pb:KR2k0087_WYG_001-39b>¶
琳琅流傳千載事㣲芒男兒生即志四方將軍異代¶
猶封王感時撫事心茫茫顧我豈有籌䇿良報國志¶
願不敢忘此身未暇歸江鄉¶
¶
　　三吳李彦　桂江繚繞通湖湘佳山四揷江之旁嵐¶
光滴翠漾波光岸頭秀朩皆青蒼誰人築室枕西塘¶
新荷敲風柄柄香君嘗招我來携觴登臨樂臆生清¶
涼倐思伏波離空牀且及尊前飲興長紛劇雄辯聲¶
何琅客傳俗事江亭芒蠻歌蛋曲笑遐方應無夢怪¶
<pb:KR2k0087_WYG_001-40a>¶
楚襄王但驚歲月去茫茫報國宜多爲畫良功名未¶
白何時忘此心疇敢憶家鄉¶
¶
　　邵武葉宗嚮　我行幾許踰沅湘直抵八桂灕水旁¶
千山倒影摇溪光秀色不借草木蒼兹亭構勝俯回¶
塘野花風逓羅綺香巖前伏波航羽觴一洗塵思生¶
清涼疑有仙人白玉牀壺中景迥日月長歩此仙籟¶
音琅琅世間名利真毫芒此景不獨冠南方恨不築¶
室輕侯王回首塵迹空𣺌茫瞥去未必計非良其如¶
<pb:KR2k0087_WYG_001-40b>¶
樽酒情難忘恍然一夢五雲鄉¶
¶
　　附巖間二詩¶
¶
　　范成大勸駕詩　維南吾國最多儒聳觀迢迢赴隴¶
書竹實秋風辭穴鳳桃花春浪脫淵魚月宫移種新¶
栽桂江水朝宗舊鑿渠况有龍頭坊井在明年應表¶
第三閭¶
¶
　　桂林曹鄴詩云我向月中收得種爲君移向故園¶
栽今年用故事移桂正夏進德一堂又復朝宗渠¶
<pb:KR2k0087_WYG_001-41a>¶
水以符文章應舉之記趙觀文王世則兩人皆魁¶
天下今狀元坊存焉故拙句中并及之淳熈元年¶
秋九月¶
¶
　　朱晞顔詩有序　洞底石間得枯朩一株花葉咸無¶
而枝幹峭㧞如峴山晉栢蓋石之精英凝結而成¶
光澤瑩潔不減氷玉扣之其聲鏗然珊瑚不足道¶
以是知海物惟錯其中亦何所不有但世人未之¶
見爾因成鄙句刻之八桂堂下巖石間以識歲月¶
<pb:KR2k0087_WYG_001-41b>¶
云慶元改元小春吉日¶
¶
　　天敎海若效珍祥不與千林春競芳擲地遺音清戛¶
玉凌雲直幹凜凝霜誰浮鯨海星槎到猶帶蟾宫月¶
桂香冶葉浮光掃除盡堅高直欲共天長¶
¶
　　文¶
¶
　　宋李師中蒙亭記　桂林天下之勝處兹山水又稱¶
其尤而在城一隅荒穢不治若無人知者數千百年¶
間豈天秘地藏不以示人意必有仁智者然後能樂¶
<pb:KR2k0087_WYG_001-42a>¶
蓋性情自得之也經畧吳君嘗爲諫官以言事罷不¶
復遂來殿方既安邊靜民而後及此師中覽而壯之¶
又因斯民之樂名其亭而繋以詩詩曰凡物之䝉在¶
人亦昧既有見焉其跡難晦斯亭之成景物來㑹江¶
山之勝相與無際鳬鷖在水或在於潯中洲蒲蓮迤¶
邐靜深巖壑沉沉雲氣長隂自公以暇來燕來臨同¶
民之樂而無醉飽之心嘉祐七年八月二十日尚書¶
户部員外郎直昭文館知桂州嶺南路經畧安撫吳¶
<pb:KR2k0087_WYG_001-42b>¶
及上石是時師中以度支員外郎爲轉運使¶
¶
　　黄邦彦䝉亭記　紹聖改元秋八月天子以龍圖閣¶
胡公帥桂林公素負才業敭歴中外所至有聲故治¶
桂凡再朞邊境告寧乃得遊山水間訪其昔所嘗聞¶
今所未見者則伏波巖之䝉亭出焉先是嘉祐中經¶
畧吳公即巖之左以爲亭名䝉漕使李公記之而鑱¶
於巖之崖亭久埋廢記亦湮滅一日憲使梁公出其¶
家舊所藏蒙亭記以觀焉由是益知其亭之詳巖在¶
<pb:KR2k0087_WYG_001-43a>¶
城東北隅茂林修竹間有徑寂然而幽循山而轉石¶
門磴道迤邐趣雅如在壺中郤立仰視巖石崒嵂歴¶
乎江水之湄洞宇嵌空可以容賔從而列豆觴亭遺¶
基僅存公斥基而新之凡此皆前日之荒涼岑寂隱¶
晦而蔽䝉今則變而爲超絶殊偉之雄觀䝉其顯矣¶
方信孺寶晉米公畫像記　寶晉米公世居太原後¶
徙襄陽自公始定居潤州以宣仁后恩補秘書省校¶
書郎浛光尉(闕)　入淮南幕改宣德郎知雍丘縣(闕)¶
<pb:KR2k0087_WYG_001-43b>¶
監中嶽廟授漣水軍(闕)發運司勾當公事(闕)　撥發¶
入爲奉常博士知常州不赴管勾洞霄宫知無爲軍¶
復召爲書畫院博士擢禮部員外郎知淮陽軍痬生¶
於首謝事不許卒於官(闕)　　年(闕)　月𦵏丹徒長¶
山下信孺頃過浛光訪公遺跡得北山養疾篇及(闕)¶
　石刻(闕)　來桂林復得僧紹言詩序及伏波巖¶
與潘景純同游石刻(闕)　公嘗尉臨桂秩滿寓居西¶
山資慶寺頗與紹言游故有此作其他蹤跡則缺如¶
<pb:KR2k0087_WYG_001-44a>¶
也至於序中云書於桂林(闕)堂今亦失所在豈舊尉¶
(闕)耶公作畫史(闕)　始尉官桂林而是時文章翰墨¶
已足以高跨千古然蔡天啟誌(以下原闕)¶
¶
¶
¶
¶
¶
<pb:KR2k0087_WYG_001-44b>¶
¶
¶
¶
¶
¶
¶
¶
¶
<pb:KR2k0087_WYG_001-45a>¶
¶
¶
¶
¶
　　題名¶
¶
　　知桂州兼經畧安撫陸詵提㸃刑獄公事余藻轉運¶
判官孔延之兵馬鈐轄白均徐印新知鬱林州姚原¶
道經畧司勾當公事劉恕治平二年立夏後二日㑹¶
<pb:KR2k0087_WYG_001-45b>¶
於此藻題¶
¶
　　南陽達夫㑹稽蔚宗清江志康熈寧壬子八月望日¶
同遊東巖¶
¶
　　潘景純米黻熈寧七年五月晦同遊¶
¶
　　龍石㑹人龍圖閣待制知桂州曽布子宣轉運使尚¶
書度支郎中直集賢院陳倩君美副使殿中丞苖時¶
中子居提㸃刑獄太常博士劉宗傑唐輔提舉常平¶
秘書丞齊諶子期管勾常平前江山縣丞劉誼宜夫¶
<pb:KR2k0087_WYG_001-46a>¶
元豐二年六月初三日同游洑波巖¶
¶
　　建安陳倩吉水彭次雲歴陽齊諶吳劉誼元豐三年¶
十二月二十四日同游洑波巖後二日大梁和斌獨¶
游王軾題¶
¶
　　曲江譚掞弟拱抃湟川蕭汝朗同游紹聖丁丑孟秋¶
二日文初題¶
¶
　　朝請大夫直龍圖閣知桂州兼經畧安撫胡宗回醇¶
夫朝奉大夫轉運副使程節信叔朝散郎提㸃刑獄¶
<pb:KR2k0087_WYG_001-46b>¶
梁子美才甫奉議郎提舉常平譚掞文初累㑹洑波¶
東巖兹巖勝絶在桂林洞穴之上其䝉亭之本末景¶
物之交㑹已載經畧司管勾機冝文字黄邦彦之記¶
云紹聖三年十月二十二日管勾書寫機冝文字胡¶
義修奉命題¶
¶
　　路分程子立被命西邕兼將黄忱君錫餞别於䝉亭¶
時元符已卯孟夏既望¶
¶
　　鄱陽程節信叔曲江譚掞文初臨川劉䝉資明全魏¶
<pb:KR2k0087_WYG_001-47a>¶
董遵守道廬陵曽鎮次山自八桂堂過伏波巖啜茶¶
遂遊龍隱洞辛已清明前二日謹題¶
¶
　　乙未元日端臣隻遊¶
¶
　　曺聖邁黄彦(闕)劉秉文李端臣躞蹀青驄綰緑楊擷¶
芳&KR0581;挹滄瀾與春工相忘無何鄉政和丁酉絶煙節¶
清源劉鎡逢時膠州蔡懌樂道晉江吕汴子㑹祥符¶
馮元震亨之襄陵侯材晉卿蒼溪王蕃子宜自湘南¶
樓泛舟過洑波巖避暑抵暮而歸宣和巳亥六月十¶
<pb:KR2k0087_WYG_001-47b>¶
六日¶
¶
　　李昇之譚振尚肅之黄鐸同游¶
¶
　　桂林富有巖穴而盛暑易於來游者唯東巖冠之宣¶
和庚子六月二日三衢毛子嘉率天台周文虎睢陽¶
張君原四眀林芘民巴陵黄師心三衢徐伯材㑹飲¶
於此翌日天台周彦作復携酒與昨日諸公偕來獨¶
文虎伯材不至而冝陽吳廷貺與之¶
¶
　　建安練山甫補官宣和乙已寒食前二日携家來遊¶
<pb:KR2k0087_WYG_001-48a>¶
子宗衮宗元宗(闕)孫應侍行甥潘希孟奉命書¶
經畧安撫蔡懌同提㸃刑獄尚用之轉運判官黄鐸¶
轉運判官曺邁提舉常平王舜舉亷訪使者練山甫¶
早飯靈隱過曽公巖栖霞風洞程公巖烹茶晚㑹於¶
八桂洑波巖抵暮而歸時宣和乙已季春初十日題¶
晉江吕成之詣樞府稟議紫洲李域建安吕著長沙¶
李服休都嶠陳覺湘潭吳芾飲餞於洑波巖時靖康¶
初元季夏四日¶
¶
<pb:KR2k0087_WYG_001-48b>¶
　　孫仲益自(闕)山還晉陵桂帥率二漕憲車餞於八桂¶
堂劉立道陳景淵董令叔趙少隱紹興四年十月二¶
十一日¶
¶
　　潮陽劉昉方明自蜀還鄉過桂林寓八桂堂治舟洑¶
波巖下追念昔爲兒童侍先子官於此邦始至以政¶
和乙未之秋而其去以宣和乙亥之春今三十年恍¶
如一夢感歎之餘因識巖壁庶使後有考焉男汶渭¶
溱孫男駒騎鸞&KR0583;鴻外孫葉騏侍行紹興戊辰六月¶
<pb:KR2k0087_WYG_001-49a>¶
中澣方明以戊辰六月(闕)　　登舟東歸翌日解維¶
泊雉山又翌日聞命復帥湖南遂還八桂辭不獲命¶
改元而北以十月二日啓行赴鎮是用再勒於前題¶
之左方¶
¶
　　浚儀張璩温之被命前來賜經畧施大資止八桂堂¶
五日復還武林因暇縱歩來觀是巖紹興丙子末伏¶
前一日¶
¶
　　賜下有三字似夏樂窩豈施有所居名之御書遣¶
<pb:KR2k0087_WYG_001-49b>¶
賜又恐渉謬故不具書¶
¶
　　拱甫鄭子禮挈家來遊隆興甲申中秋日林得之置¶
酒喜豐堂劉子思滕子昭蔡濟忠張安國林德光同¶
集乾道元年臘月¶
¶
　　宋公玉歸豫章王壽卿姚周卿田子謇張子真子斐¶
程善道黄德制王儀之滕彦真飲餞於此乾道已丑¶
六月十七日¶
¶
　　秦舜卿李南夫淳熈甲午重陽日來游¶
¶
<pb:KR2k0087_WYG_001-50a>¶
　　淳熈丙申三月九日王千秋袁(闕)清(闕)之官泰寧王¶
登叟李壽言劉(闕)李靜翁徐體仁官達卿鄭(闕)　陳¶
席珍謝長卿李子(闕)呂伯(闕)餞於癸水亭千(闕)　中¶
(闕)千乘與焉¶
¶
　　方信孺楊志李閎祖嘉定間同游¶
¶
　　嘉熈改元初伏後一日長沙雷文瑞祥仲趙師鏵舜¶
臣虞舜臣寅之劉應定直甫羅仲孺巨卿¶
¶
　　黄岡徐敏子銜命措度南州館穀巖側四明戴炎長¶
<pb:KR2k0087_WYG_001-50b>¶
沙韓夢發寶婺周翦星渚馮弼外孫上饒尤日新侍¶
時淳祐丙午仲春下澣¶
¶
　　淳祐丙午立冬後七日廬陵劉受祖之横槎惠祖之¶
蒼梧艤舟洑波巖下¶
¶
　　蘭谿趙立德成以寶祐甲寅歲閏六月十有一日携¶
家東歸艤舟還珠洞至二十一日游徧諸巖洞即行¶
長沙胡德新盤叔泛灕歸湘猶子克紹同資中郭又¶
新居安及郷人周德明清叔梁世賢國佐鍾嶅子浚¶
<pb:KR2k0087_WYG_001-51a>¶
鄭益謙遜伯飲餞桂水亭裴回巖下笑談竟日執别¶
煙雨中寶祐乙卯元宵後一日¶
¶
　　覃懷李曽伯長孺以淳祐已酉來牧是邦越十年再¶
開制閫屢至此洞每輒煮泉瀹茗裵回久之¶
¶
¶
¶
<pb:KR2k0087_WYG_001-51b>¶
¶
¶
¶
¶
¶
¶
¶
¶
　　桂勝巻一¶
¶
