# -*- mode: mandoku-view -*-
#+TITLE: 桂勝
#+DATE: 2019-03-29 20:57:45.843944
#+PROPERTY: ID KR2k0087
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 5
<pb:KR2k0087_WYG_005-1a>¶
　　欽定四庫全書¶
¶
　　桂故巻一　　　　　　　明　張鳴鳯　撰¶
¶
　　郡國¶
¶
　　桂故荆屬本南楚之境為郡為國皆以始安名與秦¶
所置桂林雖土壤相接然楚自楚越自越名稱昈分¶
著在前史不可營亂失自唐起如通典風土志諸書¶
本唐人所撰畧不披圖按求故地遂一切曰桂秦與¶
魏晉桂林郡縣幾淪滅矣所以失者盖因梁置桂州¶
<pb:KR2k0087_WYG_005-1b>¶
刾史於始安刾史雖可假桂而置始安顧可循桂而¶
並沒其稱耶此不涉史者之過也兹特備列用以舉¶
正焉¶
¶
　　前漢地理志¶
¶
　　零陵郡所領縣十¶
¶
　　一始安¶
¶
　　後漢郡國志¶
¶
　　零陵郡所領十三城¶
¶
<pb:KR2k0087_WYG_005-2a>¶
　　一始安侯國¶
¶
　　按志注云屬荆州刾史夫始安屬荆則當時桂林區¶
别明甚隨考漢志屬交州者為鬰林郡領縣十二一¶
曰桂林其郡名下注云故秦桂林郡武帝更名曰鬰¶
晋至隋皆因之¶
¶
　　三國吴志¶
¶
　　甘露元年十一月以零陵南部為始安郡¶
¶
　　晉書地理志¶
¶
<pb:KR2k0087_WYG_005-2b>¶
　　始安郡　注云吴置統縣七¶
¶
　　始安　始陽　平樂　荔浦　長安　熈平　永豐¶
¶
　　宋書州郡志¶
¶
　　始建内史　注云宋明帝改今名領縣七¶
¶
　　始安　熈平　永豐　荔浦　平樂　建陵　樂化¶
¶
　　齊書州郡志¶
¶
　　始安郡　注云宋名始建今改之領縣六¶
¶
　　始安　荔浦　建陵　熈平　永豐　平樂¶
¶
<pb:KR2k0087_WYG_005-3a>¶
　　梁書武帝紀¶
¶
　　天監六年七月丙寅分廣州置桂州¶
¶
　　大同六年置桂州於始安郡督南桂林等二十四郡¶
¶
　　按始安初屬荆州中屬湘州後改屬廣州受彼刺史¶
所督察未有桂稱其設州稱桂為部刺史治所自梁¶
始曰南桂林即秦桂林也¶
¶
　　陳書無志¶
¶
　　隋書地理志¶
¶
<pb:KR2k0087_WYG_005-3b>¶
　　始安郡　注云梁置桂州平陳後置總管府大業元年¶
¶
　　府廢統縣十五¶
¶
　　始安　平樂　荔浦　建陵　陽朔　象　隋化¶
¶
　　義熈　龍城　馬平　桂林　陽夀　富川　龍平¶
¶
　　豪静¶
¶
　　唐書地理志¶
¶
　　桂州始安郡中都督府至徳二載更名曰建陵後復故¶
至大順三年始建府號曰静江軍領縣十一¶
¶
<pb:KR2k0087_WYG_005-4a>¶
　　臨桂　理定　靈川　陽朔　荔浦　豐水　修仁¶
¶
　　恭化　永福　全義　古¶
¶
　　其陽朔下注云武徳四年置歸義縣¶
¶
　　按隋以前首縣皆名始安未有桂稱惟隋第十一縣¶
曰桂林注云大業初併西寕縣入至唐乃改首縣名¶
曰臨桂注云本始安武徳四年置後因之¶
¶
　　五代史職方考¶
¶
　　桂州静海軍初屬湖南馬氏後屬南漢¶
¶
<pb:KR2k0087_WYG_005-4b>¶
　　宋史地理志¶
¶
　　静江府本桂州始安郡静江軍節度大觀元年為大都¶
督府又陞為帥府舊領廣南西路兵馬鈐轄兼本路經¶
畧安撫使紹興三年以髙宗潜邸陞府寶祐六年改廣¶
西制置大使後四年廢復為廣西路經畧安撫使領縣¶
十¶
¶
　　臨桂　興安　靈川　荔浦　永福　脩仁　義寕¶
¶
　　理定　古　　永寕　南渡後無永寕縣¶
¶
<pb:KR2k0087_WYG_005-5a>¶
　　灕山人曰世之議者必云屠睢之所擊任囂之所戍翁¶
居之所監非此桂林明矣史禄鑿渠厥壤安在夫浚灕¶
之流以開餉道為伐粤之資非置郡後而始鑿也無足¶
疑者或者又以古有八桂為言山海經曰桂林八樹在¶
番禺東質今吾桂果番禺東耶西耶名之不正遂令郡¶
志以吴桂林太守修允牽入抑何其輕信已或又謂余¶
之著書亦桂始安何夫絳之有故也猶豐之有新也名¶
從其新實存其故執故以非新則僣狥新而㤀故則愚¶
<pb:KR2k0087_WYG_005-5b>¶
廣置詰難為以秦所開設亂楚舊疆云爾甚者又妄附¶
交南必以唐中葉有安南桂管宣慰使之官不知爾時¶
或因交南不庭遥為撫喻或蕩定之後徙其人於桂旁¶
地不則桂當交人貢道貢使始入一慰勞之也邕交鄰¶
境尚不得争咫尺無故而舉桂数千里之外附之為誤¶
孔甚用以牖愚豈憚渉僣抑萬世後獨無觧者耶有則¶
昔人所謂旦暮也已奚其僣¶
¶
　　桂故巻一¶
¶
